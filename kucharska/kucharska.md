# Księga kucharska



+ [Kreisburger](#kreisburger)
+ [Misja azjatycka](#misja-azjatycka)
+ [Gaz pieprzowy](#gaz-pieprzowy)
+ [Złoto](#złoto)
+ [Tosty królowej Ameryki](#tosty-królowej-ameryki)
+ [Bułka podróżnicza](#bułka-podróżnicza)
+ [Planety Kopernika](#planety-kopernika)
+ [Czerwony proch](#czerwony-proch)
+ [Surrosół](#surrosół)

## Kreisburger
- wołowina, 200g
- bułka maślana lub mleczna, 1 sztuka
- rukola, garść
- cebula czerwona, kilka pasków
- awokado, połówka
- boczek, 3 cienkie plastry
- ser haloumi, 2 plastry o grubości około 8mm
- sól, 1 mała łyżeczka
- pieprz, 2 małe łyżeczki


Boczek usmażyć na lekkim ogniu tak żeby był brązowy i chrupiący. Na tłuszczu z boczku smażymy ser haloumi. Na mocnym ogniu trzymać około 2 minuty na jednej stronie i minutę na drugiej. Temperatura patelni powinna być na tyle wysoka, że woda wyciekająca z sera szybko wyparowuje. Chciałoby się żeby ser po usmażeniu miał brązowożółte, wypieczone obszary po obydwu stronach. Boczek i ser zostawić razem na patelni na delikatnym ogniu żeby utrzymać temperaturę podczas dalszych procedur.

Wołowinę ugnieść i uformować w placek o średnicy większej od bułki o około połowę jej średnicy. Mięso podczas smażenia kurczy się, stąd ta korekta. Uformowany placek mięsa należy posolić i popieprzyć po obydwu stronach większą szczyptą obydwu przypraw. Można na przykład przyprawić jedną stronę a drugą posypać już w czasie smażenia.

Bułkę przekroić na pół, wstawić do piekarnika wewnętrzną stroną do góry, piekarnik nastawić na grilowanie z góry i trzymać tak bułkę kilka minut tak żeby jej wewnętrzna strona zrobiła się lekko chrupiąca. Posmarować wewnętrzne strony bułki awokado, na dolnej części ułożyć garść rukoli. Cebulę pokroić w paski i kilka takich pasków ułożyć na rukoli.

Teraz smażymy mięso. Na patelnie nalewamy oleju, tak żeby jego warstwa miałą grubość okołó milimetra. Mocno rozgrzać patelnie, tak żeby olej miał konsystencję wody, położyć placek mięsa przyprawioną stroną na patelnie i lekko docisnąć łopatką. Proszę pamiętać o tym, żeby obydwie strony mięsa były przyprawione solą i pieprzem. Na jednej stronie trzymamy mięso około trzy minuty, dbając o to, żeby mięso nie przywierało do patelni. Kiedy już smażona strona będzie błyszcząco brązowa, odwracamy na drugą i trzymamy troszkę krócej niż trzy minuty. Mięso jest już częściowo nagrzane, dlatego druga strona zajmuje krócej, tak jak w przypadku sera haloumi. 

Kiedy już obydwie strony są błyszcząco brązowe, układamy mięso na wcześniej przygotowanej piramidzie, gdzie ostatnią warstwą jest cebula. Przykrywamy serem haloumi i boczkiem, nakładamy górną część bułki.

Burger jest gotowy do jedzenia. Serwujemy go na małym talerzu.


## Misja azjatycka
- wołowina, 150g
- imbir, kawałek wielkości kciuka
- czosnek, 3 ząbki
- sos sojowy ciemny, 10 dużych łyżek
- marchew, połowa
- pietruszka, połowa
- cebula, połowa
- por, jedna trzecia
- zielona cebulka, trzy źdźbła
- ryż biały, 100g
- sezam, jedna łyżka

Imbir i czosnek pokroić na bardzo drobne kawałeczki lub zgnieść, podgrzać w rondelku a następnie zalać sosem sojowym. Na lekkim ogniu zagęścić sos który później posłuży do przyprawienia mięsa. Wołowinę usmażyć bez przypraw a następnie wlać sos i dokładnie wymieszać.

Marchew i pietruszkę pokroić na grube plastry, wrzucić na patelnię i zalać wodą aż do pełnego przykrycia. Grzać wodę aż do wrzenia, odparować całą wodę czasami mieszając warzywa. Po odparowaniu wody zdjąć warzywa z patelni, nalać oleju i usmażyć cebulę i pora. Po odparowaniu wody na patelni zostaje osad z warzyw, staramy się ściągnąć go jak najwięcej do smażonej cebuli. Kiedy usmażymy już cebulę i pora, wrzucamy z powrotem marchew i pietruszkę i na dużym ogniu delikatnie zbrązawiamy ugotowane warzywa. Ryż ugotować na miękko.

Danie serwujemy w misce którą dzielimy na trzy obszary. W jednym znajduje się ryż, w drugim mięso a w trzecim warzywa z patelni. Posypujemy pokrojono grubo zieloną cebulką i sezamem.

## Gaz pieprzowy
- bułka biała
- papryka
- cebula czerwona
- masło klarowane, 1 duża łyżka
- sól, 1 mała łyżeczka
- pieprz gruboziarnisty, 1 duża łyżka

Cebulę i paprykę kroimy na duże kawałki, właściwie cebulę wystarczy przekroić na pół i rozłożyć warstwy na kawałki a paprykę pokroić na sześć pasków.

Masło klarowane rozgrzewamy do bardzo wysokiej temperatury w woku, wsypujemy sól i pieprz gruboziarnisty i trzymamy na ogniu aż pieprz zacznie wydawać duszący zapach. Wtedy wrzucamy warzywa. Temperatura musi być bardzo wysoka, tak żeby warzywa po wrzuceniu głośno syczały. Trzymamy je chwilę w takich warunkach od czasu do czasu przerzucając. Kiedy zaczną się przypalać, wtedy szybko zdejmujemy je do miski. W efekcie warzywa powinne być lekko przypalone z zewnątrz jednak prawie surowe w środku.

W tym samym woku, uzupełniamy masło jeśli to konieczne. Na dnie woka w powinna być jeszcze reszta pieprzu i ewentualne resztki warzyw. Wrzucamy bułkę pokrojoną na 4 plastry i przypiekamy do uzyskania chrupkości.

Danie jest gotowe do jedzenia. Serwujemy je na dużym talerzu.

## Złoto

```sprawdzić czy sól dodawać do oliwy czy solić na końcu```
- ziemniaki, 250g
- oliwa z oliwek, 5 dużych łyżek
- czosnek
- sól, 1 mała łyżeczka
- pieprz grubo mielony, 1 duża łyżka
- majonez
- sos sriracha
  
Nieobrane ale umyte ziemniaki kroimy na sześć części na tak zwane łódeczki. Czosnek rozgniatamy lub kroimy bardzo drobno, mieszamy z oliwą, solą i pieprzem.

Pokrojne ziemniaki wrzucamy do miski, zalewamy oliwą z dodatkami i dokładnie mieszamy, tak żeby ziemniaki obtoczyły się w przyprawach.

Rozgrzewamy piekarnik do 180 stopni Celsjusza, na blachę kładziemy papier i na nim układamy ćwiartki ziemniaków, zewnętrzną stroną do dołu. Resztki przypraw które zostaną w misce warto rozłożyć na ziemniakach.
Pieczemy przez 45 minut, przy czym na ostatnie 5 minut można włączyć termoobieg aby ziemniaki przypiekły się i zarumieniły jeśli nie stało się do tego czasu. Upieczone ziemniaki przekładamy na talerz.

Majonez mieszamy z sosem sriracha w proporcjach 4:1 i umieszczamy w miseczce i serwujemy do ziemniaków.

## Tosty królowej Ameryki

## Bułka podróżnicza
- bułka żytnia
- filet z indyka

## Planety Kopernika
- filet z pstrąga różowego
- świeży koper
- gęsty jogurt
- masło
- bułka tarta
- ziemniaki
- marchew
- pietruszka
- burak
- sok z cytryny
- pieprz


## Czerwony proch
- fasola czerwona
- czosnek
- pieprz
- masło

## Surrosół